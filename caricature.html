<html>
<head>
  <title>SBB - Editorial</title>
  <link rel="stylesheet" href="ENTERTAINMENT.CSS">
</head>
<body>

  <header>
    SBB - Sobra Bilis Balita
  </header>

  <nav>
    <a href="Home.html">Home</a>
    <a href="ENTERTAINMENT.html">Entertainment</a>
    <a href="sports.html">Sports</a>
    <a href="caricature.html">Caricature</a>
    <a href="fashion.html">Fashion</a>
    <a href="contacts.html">Contacts</a>
  </nav>

    <div class="container">
    <span class="category">CARICATURE/COMICS</span>
    <h1>Basura ng Masa</h1>
    <p>Published on November 9, 2025 Â· By <strong>âœï¸ ğ˜‘ğ˜°ğ˜©ğ˜¯ ğ˜“ğ˜¶ğ˜ªğ˜´ ğ˜šğ˜¢ğ˜¯ ğ˜—ğ˜¦ğ˜¥ğ˜³ğ˜°
ğŸ¨ ğ˜šğ˜©ğ˜¢ğ˜¯ğ˜¦ ğ˜•ğ˜¦ğ˜´ğ˜ªğ˜° | DIDACUS | SBB Caricature Desk </p></strong>
         
        <img src="ghost project.jpg" width="500" height="500">  
    <p>
        Korapsyon, isa sa pinakamalaking problema na kinahaharap ng ating bansa ngayon, kahit noon pa man. 
        Kasabay nito ngayon ay ang malalakas at mapaminsalang bugso ng mga bagyo at iba pang sakuna na nagdudulot ng pagbagsak ng mga imprastraktura ng bansa. 
        Ang mga proyektong napabayaan ng gobyerno dahil sa katiwalian ay sana'y ngayo'y tumutulong sa buhay ng bawat Pilipino upang mabawasan ang kapahamakan na kanilang makahaharap at ang pinsalang kanilang matatamo mula sa mga sakuna ng bansa.
    </p>
    <p>
        Ayon kay Civil Defense Assistant Secretary Bernardo Rafaelito Alejandro IV , umabot na sa 30 milyong piso ang halaga ng mga nasirang imprastraktura at agrikultura dahil sa malupit na hagupit ng bagyong Tino sa bansa. 
        Bukod pa rito, ang probinsya ng Cebu ay nagtamo ng death toll na umabot sa 71 katao at baha na umakyat hanggang sa pangalawang palapag ng mga bahay.
    </p>
    <p>
        Isa rin ang probinsya ng Negros Occidental sa mga nasalanta ng bagyong Tino na nagtamo rin ng death toll na aabot sa 13 hanggang 24 katao, at 13 hanggang 41 naman ang nawawala. 
        Patunay lamang ito na palpak at walang saysay ang mga sinasabing flood control projects, dahil napupunta lamang ang pondo nito sa mga bulsa ng mga walang malasakit sa bansa.
    </p>
    <p>
        Ayon pa sa datos ng Department of Budget and Management (DBM), papalo sa 1.5 trilyong piso ang inilaan na pondo para sa mga proyektong imprastraktura sa bansa. 
        Aabot naman sa 257 bilyong piso ang inilaan na pondo para sa mga flood control projects sa bansa, ayon sa DBM at sa ibang ahensya ng pamahalaan.
    </p>
    <p>
        Isa sa mga sikat na contractors sa bansa na gumawa ng mga flood control projects ay ang Alpha and Omega, St. Timothy Construction, at St. Matthew General Construction na pagmamay-ari lahat ng Pamilyang Discaya. 
        Sila Sarah Discaya, Pacifico Curleeâ€ Discaya III, Engineer Bryce Hernandez, at Engineer Henry Alcantara ang mga itinuturong engineers at contractors na gumawa ng mga palpak at hindi tapos na flood control projects sa buong bansa. 
        Ito ay ang tinatawag na mga â€œghost projectâ€ na kamakailan ay naging kontrobersyal. Mga proyekto na dapat ay nagpapa-angat sa atin ngunit siya pang nagiging dahilan ng ating paglubog.
    </p>
    <p>
        Hindi lingid sa ating kaalaman na mahalaga ang mga imprastraktura at mga proyekto sa ating bansa, sapagkat ito'y nakatutulong at nakapagbibigay seguridad sa ating mga Pilipino. 
        Ito rin ang nagsisilbing kasangga natin sa panahon ng kalamidad, gaya ng nangyari sa Cebu na kinulang sa kahandaan ang nakararami, gayundin ang tibay ng mga imprastrakturang tila tinipid.
    </p>
    <p>
        Ang mga proyektong imprastraktura sa bansa ay hindi lamang maaaring isisi sa iisang engineer, iisang contractor, o iisang tao, dahil lahat ng may kinauukulan sa proyekto ay may pananagutan. 
        Ang gobyerno ang may pinakamalaking pananagutan rito, dahil sila ang nagpopondo at nagpapagawa ng mga proyektong ito sa bansa.
    </p>
    <p>
        Ang mga proyektong tila naging isang basura ng masa, na imbis na nakatutulong sana ay nagiging pabigat pa sa bansa. 
        Nararapat na ayusin na ng gobyerno ang mga basurang ito sa lalong madaling panahon, bago pa man magdulot ito ng pagkawala ng mas maraming buhay ng mga Pilipino. 
        Ang korapsyon ay unti-unti nating pigilan, huwag nating pabayaang ito ay mas lumala pa. Tunay lamang na ang ating mga proyekto at ang kaban ng bayan ay maging kapaki-pakinabang at hindi gawing isang negosyo. 
        <i><strong>Dahil ang pera ng mga Pilipino ay dapat lamang na mapunta at pakinabangan ng mga Pilipino: mula sa taumbayan, para sa taumbayan.</i></strong>
    </p>
    </div>
  <footer>
    Â© 2025 SBB - Sobra Bilis Balita | All Rights Reserved
  </footer>
</body>
</html>